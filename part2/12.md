# هر چه می‌خواهید بپرسید

بازخوردهای کتاب فرهنگ، ما را بر آن داشت که برنامه ماهانه‌ای با عنوان «هر چه می‌خواهید بپرسید» ترتیب دهیم. بدین شکل که از کارکنان خواسته شود تا هر سوالی دارند از طریق ایمیل مطرح کنند. هر ماه به سوالات ناشناسی که ایمیل شده بود، پاسخ‌هایی ارسال می‌شد. این روند پرسش و پاسخ همچنان ادامه دارد. نمونه‌هایی از این سوالات عبارت بودند از:

کی مهمانی تعطیلات برگزار می‌شود؟

چه کسانی عضو هیئت مدیره زاپوس هستند؟

چه موزیک دیگری به عنوان «آهنگ انتظار مکالمه» در نظر گرفته شده؟

شنیده‌ام که به برخی از برندها تخفیف تعلق گرفته است. آیا می‌دانید که این برندها کدام ها هستند؟

سه سال بعد در چه مکانی هستیم؟ آنجا چقدر بزرگ است؟ چند نفریم؟

چرا سایز کفش زنان با مردان فرق دارد؟

چند نفر در زاپوس تاریخ تولد و سالگرد آشنایی یکسان دارند؟ در کدام روز این هم‌زمانی‌ها بیشتر است؟

گران‌‌قیمت‌ترین جنسی که تا به حال در سایت خود فروخته‌ایم، چه بوده است؟

هزینه نقل و انتقالات صورت گرفته مربوط به زاپوس ماهانه چقدر است؟

آیا گیاهخواران کلوچه‌های حیوانات را می‌خورند؟

<br/>

سال‌های بعد تمرکز ما صرف بهبود مشتری‌مداری، تحکیم فرهنگ کاری و سرمایه‌گذاری در ارتقای شخصیت فردی و حرفه‌ای کارکنان‌مان شد.

فروش ما توسط تبلیغات شفاهی و دهان به دهان مشتریان یک روند رو به افزایش را طی می‌کرد. سرانجام سکویا هم در زاپوس سرمایه‌گذاری کرد و آلفرد به وگاس آمد تا به عنوان مدیر امور مالی شرکت به صورت تمام وقت مشغول به کار شود. هئیت‌مدیره ما تکمیل شد و اعتبار ما با همکاری ولز فارگو و دو بانک دیگر به صد میلیون دلار افزایش یافت.

برای خودمان هم عجیب بود که از آستانه ورشکستگی، یکباره در کوتاه مدت به چنین رشدی رسیدیم. آن موقع این واقعیت را نمی‌دانستیم، اما سرمایه‌گذاری در دو بخش خدمات‌رسانی به مشتریان و فرهنگ کاری شرکت بود که به ما کمک کرد تا در سال 2008، یک میلیارد دلار فروش داشته باشیم و دو سال زودتر از موعد به هدف خود برسیم.

دلیل موفقیت ما این بود که زمان و پول خود را صرف سه قسمت کلیدی کرده بودیم: خدمت‌رسانی به مشتری (که سبب شد که نام ما دهان به دهان بچرخد و تبدیل به برند شویم)، فرهنگ کاری (که کمک کرد ارزش‌های اصلی ما مشخص شود) و در نهایت آموزش و توسعه نیروی انسانی (که دستاورد آن تشکیل یک تیم خط تولید بود.)

حتی باور فعلی ما این است که برند، فرهنگ و خط تولید ما (که از آن با نام اختصاری BCP یاد می‌کنیم) تنها برگ‌های برنده ما هستند که در آینده نیز با ما خواهند بود و بر خلاف دیگر امتیازات، قابل کپی‌برداری نیستند.