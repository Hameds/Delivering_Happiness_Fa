# چند ماه اول 

در چند ماه اول شروع به کار زاپوس، من و آلفرد خیلی خودمان را دخالت ندادیم. چرا که هنوز درگیر ملاقات با کمپانی‌های دیگر برای ایجاد سرمایه اولیه بودیم. تا سال بعد حدوداً در 27 شرکت مختلف سرمایه‌گذاری کرده بودیم و هر 2 هفته روند پیشرفت همه آن‌ها از جمله زاپوس را بررسی می‌کردیم.

هر روز درگیر جزئیات شرکت‌هایی بودم که در آن‌ها سرمایه‌گذاری کرده بودیم و هر از گاهی بنا به درخواست آن‍ها مشاوره‌هایی ارائه می‌کردیم. هر چند که بیشتر آن‌ها درگیر مسائل خودشان بودند. 

کار سرمایه‌گذاری هم کم‌کم برایم خسته کننده شد. بنابراین تصمیم گرفتم وقتم را با فعالیت دیگری پر کنم. کاری که در حین چالش برانگیز بودن، جنبه تفریح نیز داشته باشد.