# بصیرت

قبیله ما پارتی‌های رقص و تکنوی زیادی بر پا کرد. بعضی از آن‌ها تا حدی بزرگ بودند که هزاران نفر در آن شرکت داشتند و بعضی محدود به یک پارتی 50 نفره می‌شدند. چیزهای زیادی از این نوع پارتی یاد گرفتم. در همان مهمانی‌ها بود که فهمیدم «PLUR» مخفف واژگان «صلح، عشق، وحدت و احترام» است که تکرار آن به مردم القا می‌کند، این ارزش‌ها را علاوه بر مهمانی رقص، در زندگی خود نیز به کار گیرند.

یکی از رسم و رسومات جا افتاده در یک پارتی رقص این است که به یک فرد کاملا بیگانه نزدیک شوید و با او سر یک گفتگو را باز کنید. بر خلاف کلوپ‌های شبانه که انگیزه افراد این بودکه دختر مورد نظر خود را تور کنند! در پارتی‌های رقص آشنایی افراد با هم با هدف شناختن یکدیگر و بدون هیچ انگیزه پنهانی بود.

برای من ایده PLUR و فرهنگ آن، به فراتر از صحنه رقص رسوخ کرد. بنابراین این دیدگاه در من شکل گرفت که راحت‌تر با افراد ملاقات کنم و به ظاهر و پیشینه آن‌ها اهمیتی ندهم. تعامل با هر فرد جدید در هر نقطه از زمان، یک فرصت تاره و یک چشم انداز جدید بود. همه ما انسان‌ها از یک هسته آفریده شده‌ایم هر چند که مفاهیمی چون سیاست، تجارت و موقعیت اجتماعی با عث می‌شود این حقیقت را فراموش کنیم.  فرهنگ پارتی رقص یادآور این بود که جهان می‌تواند به مکانی بهتر برای زندگی تبدیل شود بالاخص برای مردمی که به ارزش‌هایی چون انسانیت وفادار هستند.

من یاد گرفتم که به راحتی با یک غریبه وارد گفتگو شوم بدون این که لازم باشد چیزی در مورد هم بدانیم. در کتاب «چگونه در کار و زندگی موفق شوید» نوشته «ایوانکی ترامپ» به این مطلب برخوردم که این نوع استراتژی چگونه می‌تواند در تجارت به کار گرفته شود. 