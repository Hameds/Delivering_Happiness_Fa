# کار تفریحی

بعد از مروری که نسبت به کارهای گذشته‌ام داشتم به این نتیجه رسیدم که تمام کارهای گذشته من جنبه تفریحی داشته است. یک بار در سهام یکی از شرکت‌های بورس (که هیچ چیز درباره‌اش نمی‌دانستم)، سرمایه‌گذاری کردم و کلی پول از دست دادم. یک بار هم در فیلمی با نام «کریمس در ابرها» سرمایه‌گذاری کردم و نقش کوچکی در آن بازی کردم که در ان پروژه هم پول زیادی ضرر کردم.

این‌ها درس‌های گرانی بودند که به من فهماندند سرمایه‌گذاری برای صنایعی که نمی‌شناسی، شرکت‌هایی که هیچ کنترل و تأثیری در روند فعالیت‌های آن‌ها نداری و یا مردمی که به آن‌ها اعتماد نداری کار اشتباهی است.

دوباره از خودم شروع به سوال پرسیدن کردم: چرا در هر جایی که توانسته‌ام سرمایه‌گذاری کرده‌ام؟ هدف من از این کارها چه بوده است؟ دستیابی به پول بیشتر؟ این دلیل معقولی به نظر نمی‌رسد چرا که بعد از رها کردن مایکروسافت به راحتی قید  پول زیادی را زدم.

متوجه شدم که به معنای واقعی اهل تجارت و سرمایه‌گذاری نبوده‌ام. احساس می‌کنم واقعاً کار به درد بخوری انجام نداده‌ام. چیزی شبیه به قمار، آن هم در شرایطی که هیچ چیز به نفع من نبود، چرا که در جاهایی سرمایه‌گذاری کرده بودم که چیزی از آن‌ها نمی‌دانستم. نهایتاً تصمیم گرفتم که سرمایه‌ام را از بازار سهام خارج کنم و بر روی چیزی سرمایه‌گذاری کنم که شناخت بیشتری از آن داشته باشم.

هفته‌ای یک یا دو بار به زاپوس سر می‌زدم و در بخش فناوری کار مشاوره‌هایی می‌دادم. با این که تعداد کارکنان زاپوس انگشت‌شمار بودند اما این مجموعه کوچک پیشرفت قابل توجهی داشت.

من و آلفرد، زاپوس را به مایکل موریتز از شرکت سکویا معرفی کردیم و یک ملاقات اولیه ترتیب دادیم. ما احساس خوبی داشتیم. تیم زاپوس عاشق کارش بود و به پیشرفت‌های چشم‌گیری دست یافته بود. من و آلفرد در ایمیل خود به سکویا توضیحاتی در مورد زاپوس نوشتیم. ملاقات سکویا با تیم زاپوس برای ما بیشتر شبیه یه جلسه تشریفاتی بود. 

وقتی سکویا در LinkExchange مبلغ 3 میلیون دلار سرمایه‌گذاری کرد توانست 50 میلیون دلار برداشت کند. در واقع سرمایه اولیه آن‌ها در عرض 17 ماه، 17 برابر رشد کرده بود. من و آلفرد اشخاص معتبری بودیم و پیش خود فکر می‌کردیم که درخواست چند میلیون دلاری ما از سکویا برای سرمایه‌گذاری در زاپوس، یک درخواست کوچک و ناچیز است.